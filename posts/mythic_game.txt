כמה רגעים לפני שפופי, המפתחת הראשית בסדרה "מסע אגדי" (Mythic Quest), עולה לשידור חי - יושב מנהל הקריאטיב של החברה ומתכנת במשרדו. על פי מה שהוא ממלמל לעצמו (ובהקשר העלילה הסמוכה) מתקבל הרושם שהוא רוצה לערוך תנועה גרפית של אחת מהדמויות במשחק המחשב.

עם זאת, כאשר רואים את המסך שלו נחשפים לקוד הכתוב ב-swift, שפת תכנות שפותחה ע"י Apple והחליפה את Objective-C. בפועל, הקוד אינו חלק ממשחק-מחשב אלא מאפליקציה לאייפונים שעושה שימוש במצלמה של הסמארטפון. למעשה, הקוד לקוח מתוך מדריך לשימוש בתשתית שמספקת מערכת ההפעלה iOS כדי לגשת לאמצעיי הוידאו והשמע של המכשיר. שחזור הקוד מקושר בתגובה הראשונה עם הפנייה למקור. 

לא רק שאין קשר לעלילה, אלא גם שומעים את רעשי ההקלדה ורואים את האותיות שמופיעות על מסך הלפטופ - אך בו בזמן רואים את המקלדת שמעליה אין אף אצבע שמקישה. על כל פנים, מדוע שדווקא הקוד הזה ייבחר להופיע בסדרה? הקשר היחיד הוא שהסדרה הופקה ע"י אפל למען שידור ב-Apple TV, וכן קוד האפליקציה (שכתוב בשפה שפותחה ע"י אפל) נועד לרוץ ע"ג אייפונים שמיוצרים ע"י אפל. נוסף על כך, בפרק אחר בסדרה ששוב נחשפים לקוד אחר, גם הוא כתוב בשפה swift - כך שנראה שזו תופעה חוזרת.