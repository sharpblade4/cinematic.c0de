מתכנתים אוהבים להתווכח על נושאים הרי גורל, החל מאיזה שפת תכנות הכי טובה לשימושים מסויימים וכלה בסוגיות סגנון כתיבת הקוד. בפוסט השלישי על הסדרה "עמק הסיליקון" (Silicon Valley) נעסוק בפרק שדן באחת מהשאלות החשובות ביותר, והיא האם להשתמש ברווחים או בטאבים כשכותבים קוד.
ריצ'ארד יוצא עם מתכנתת ב-Facebook, ובשלב כלשהו היא מגיעה למקום עבודתו ומשוחחת עם חבריו לסטארט-אפ. היא מספרת להם על תוכנה שבנתה בזמן שלמדה לתואר השני, שעושה שימוש ברשתות נוירונים קונבולוציוניות כדי לשחק במשחקי ארקייד ישנים. בשלב הזה, העובדים של ריצ'רד מבחינים שהיא משתמשת ברווחים. מכיוון שריצ'רד מאמין (באופן מוגזם) שצריך להשתמש בטאבים, הם ממליצים לה לשמור על זה בסוד.
הקוד שהיא מראה להם מופיע ב-Github, בחשבון אמיתי של אותה הדמות שנפתח במיוחד עבור הפרק. הוא כתוב בשפת ++C ובפועל הוא נלקח מתוך הקוד של TensorFlow. שחזור הקוד עם הפנייה למקור האמיתי וכן הפניה לחשבון הגיטהאב של הדמות הפיקטיבית מצורף בתגובה הראשונה.
הספריה TensorFlow מפותחת על ידי Google והיא משמשת לבנייה, אימון והרצה של רשתות נוירונים. אם כן, יש קשר מסויים לפרויקט שלה מהתואר, אך הקוד שרואים ממש לקוח מתוך הספריה והוא מממש פונקציות ב-overloading עבור VLOG (חבילה ל-logging שניתן לשלוט על רמת ה-verbosity שלהם) כך שיהיה ניתן לתעד את המודולים השונים בספריה ולתרגם אותם למחרוזות. 
בהמשך הפרק, היא וריצ'רד נפרדים כי הוא לא מוכן לקבל את זה שהיא משתמש ברווחים. ולמרות שאין לזה אף אזכור בפרק, אפשר לראות קבצי קוד נוספים בגיטהאב-רפוזיטורי שלה, אשר מדגישים את העובדה שהיא משתמשת ברווחים (כדי לעצבן את ריצ'רד).