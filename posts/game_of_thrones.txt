ג'ון שלג מהסדרה "משחקי הכס" (Game of Thrones), מנסה להציל את ווסטרוז מפלישת מלך הלילה ולשם כך הוא זקוק לעזרתה הצבאית של דאינזריז ודרקוניה. כדי לגייס אותה למטרה הוא מראה לה ציורי קיר עתיקים שנעשו ע"י ילדי היער, המתארים כיצד הם לחמו יחד עם בני האנוש הראשונים במהלכים הלבנים כאויב משותף. 
במערת זכוכית-הדרקון יש הרבה ציורי קיר וסימנים מיסתוריים, וניתן להבחין גם  במילים חידתיות (למשל בצד שמאל בתמונה) שלמעשה כתובות בשפת התכנות python. יש בסה"כ 2 שורות שזוהו ושתיהן מבצעות ייבוא.
העליונה מייבאת ספריית אנטי-גרביטציה, שזו שורה תיקנית שהוכנסה לפייתון הרשמית כבדיחה המבוססת על קומיקס מפורסם. Python ידועה כשפה שמגיעה "עם הסוללות כלולות בפנים" (כלומר, לטובת הרבה שימושים נפוצים - אין צורך בהתקנה של תלויות נוספות אלא היכולות כבר מגיעות עם ההתקנה הבסיסית). בנוסף פייתון נחשבת לשפה שקל לתכנת בה יחסית. שילוב שתי העובדות הללו הביא ליצירת הבדיחה שאם רוצים לעוף אפשר פשוט להשתמש בפייתון ולייבא מודול שמבטל את כוח המשיכה. 
השורה השניה מייבאת מודול שאינו קיים וככל הנראה מאזכר שם של דמות אחרת ממשחקי הכס. עם זאת, הייבוא מתוך __future__ כן אפשרי בפייתון ומאפשר למפתחים בגרסה ישנה של השפה (שלא נתמכת ע"י החדשה) בכל זאת להשתמש בפונקציונאליות חדשה יותר, ובכך לכתוב קוד שבהמשך יהיה ניתן להמיר אותו לגרסה החדשה של השפה באופן נוח יותר. 
לסיכום, הקוד תקין באופן חלקי וכן זו גם רמת ההקשר לעלילה - ייתכן שילדי היער העתיקים השתמשו בפייתון כדי ליצור את הכשפים שלהם שאולי מאפשרים להם לעוף או לראות את העתיד. הקוד שוחזר והפניה אליו מצורפת בתגובה הראשונה.