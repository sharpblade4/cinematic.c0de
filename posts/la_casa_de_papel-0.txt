זה יהיה הפוסט השני על הסדרה "בית הנייר" (La Casa De Papel \ Money Heist), והפעם חבורת הגנבים רוצים לרתום את דעת הקהל לטובתם, וכדי לעשות זאת הם פורצים למלא מסכי-רחוב ומשדרים וידאו בשידור חי.
לשבריר שניה, כחלק מאפקט הפריצה, במקום לראות את השידור רואים קוד תוכנה במסכים, הכתוב בשפת ++C. מבחינת הקשר עלילתי, גם הקוד עצמו לא עוסק בפריצה לשידורי וידאו או משהו בסגנון, וגם אין כל סיבה שכחלק מהפריצה יופיע חלק מהקוד בשידור עצמו. יתרה מכך זה מאוד מסוכן, אם קוד המקור של כלי הפריצה של האקרים יופיע אצל הקורבנות שלהם זה עלול לאפשר להתחקות אחר התוקפים, לסכל את הפריצה מהר יותר, וכו'.
למעשה, המקור לקוד הוא ברכיב בקרה לשליטה בעוצמת הלחץ בהזרקת פלסטיק של מדפסות תלת מימד. מדובר במימוש של קוד פתוח כחלק מפרויקט RepRap שעוסק בפיתוח חופשי של מדפסות תלת מימד שיהיו מסוגלות להדפיס את עצמן (ובכך "להשתכפל"). באופן ספציפי, המימוש שהופיע בפרק שייך לחברת "BCN3D Technologies" שממוקמת בברצלונה - וזה אולי עשוי להסביר למה דווקא משם נלקח הקוד עבור הסדרה הספרדית.
קישור לקוד המשוחזר עם הפנייה למקור מצורף בתגובה הראשונה.