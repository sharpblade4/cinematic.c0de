האסטרופיזיקאית דרסי מהסדרה "וונדה-ויז'ן" (WandaVision) רוצה להמשיך להיות מעודכנת בענייני חדר המבצעים המיוחד של S.W.O.R.D למרות שהושעתה מהבסיס. כרגיל, הדרך הכי נוחה היא לפרוץ למסד הנתונים ולעקוב אחר ההתפתחויות. 
היא עושה זאת ללא הרבה מאמץ, באמצעות כתיבה והרצה של קוד בשפת C. הקוד אינו קשור לפריצה, או לעלילה, ולקוח מתוך ה-kernel של מערכת ההפעלה linux. ליתר דיוק, מגרסה ישנה של הקוד ב-kernel משנת 2009. הקוד עוסק בניהול קבוצות של הרשאות גישה למשתמשים במערכת.
עוקבים ותיקים אחר "קוד מהסרטים" אולי שמים לב כי בדיוק אותו הקוד הופיע גם בסרט "ג'וני אינגליש 3.0". זה נהיה חשוד, למה שפיסת קוד מ-commit משנת 2009 תהיה כה מפורסמת? ובכן, הסיבה היא שהקוד הזה גם מופיע באתר שמאפשר לגולשים להקיש מהר על כל מקש אך בפועל מודפס אותו הקוד מה-kernel של linux. בכך נוצר אפקט של 'האקינג' תוך כדי ההקלדה המהירה, וכנראה הוא נוח לשימוש בידי תעשיית הסרטים והסדרות גם אם לא מריצים אותו ישירות מהאתר.
בתגובה הראשונה מצורף קישור לקוד המשוחזר שבראשו הפנייה למקור ולאותו אתר שמייצר אפקט 'האקינג' עבורכם.