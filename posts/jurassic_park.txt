בסרט "פארק היורה" (Jurassic Park) משנת 1993, רואים את מפתח מערכות המחשב של הפארק, דניס נידרי, עובד מהעמדה שלו על תוכניתו הזדונית לגניבת עוברי דינוזאורים מהפארק. ישנם מספר חלונות פתוחים עם קוד במקינטוש שלו, ע"ג Macintosh Programmer's Workshop (MPW) - סביבת הפיתוח למקינטושים שלעתיד תהא Xcode. 

על סמך מספר סצינות שבכל אחת רואים חלק מהקוד, אפשר לזהות מה כתוב בחלונות. שניים מהחלונות מכילים סקריפטים ל-MPW: האחד לניהול גרסאות קוד והשני להרצת הכלי DeRez כדי להמיר קבצי PICT (פורמט קבצי התמונות במקינטושים הישנים). החלון השלישי, מכיל קוד הכתוב בשפת התכנות Pascal, ושחזורו מקושר בתגובה הראשונה. כל פיסות הקוד שמופיעות בחלונות השונים לקוחות מתוך אוסף דוגמאות שמגיע יחד עם MPW.

הקוד בפסקל מצמצם רווחים מיותר במחרוזות: בלולאה הוא עובר על כל האותיות בטקסט וכשהוא מגיע לרווח או טאב או נכנס ללולאה פנימית עד אשר הוא לא נתקל בעוד רווחים או טאבים, ובמקום רצף הרווחים\טאבים הוא מזין רווח בודד (לדוגמא "פארק      היורה" יהפוך ל-"פארק היורה"). מכאן שאין הקשר עלילתי בין הקוד בעמדת העבודה של נידרי לניהול מערכות הפארק.