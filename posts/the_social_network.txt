בסרט "הרשת החברתית" (The Social Network), מארק צוקרברג אוסף תמונות של נשים בשביל הפרויקט שלו: אתר לדירוג אטרקטיביות, אשר לימים יצמח לפייסבוק כפי שאנחנו מכירים היום. 
את התמונות הוא אוסף מאתרים של מעונות הסטודנטים בהרווארד, אך התמונות לא מרוכזות ומופצות לכל דורש. לשם איסוף התמונות מארק בונה סקריפטים (תוכנות הכתובות בשפת תוכנה עילית מאוד, שעיקר הרצתן הוא ביצוע רצף משימות). לכל מעון באוניברסיטה יש אתר משלו, ועבור כל אחד מארק כותב סקריפט שיתחבר לאתר ויוריד ממנו את התמונות הנשים. באופן עקרוני, מארק היה יכול לבצע זאת ידנית ולעבור דף אחר דף ולהוריד את התמונות אך זה יכול היה לקחת ימים, בעוד שסקריפט מבצע זאת בשניות בודדות. 
שפת התוכנה של הסקריפט שבתמונה היא Perl, ועורך הטקסט שמארק משתמש בו הוא Emacs. הקוד מתאים לעלילה, ובגדול תקין אך אינו שלם (מה שרואים בתמונה לא מספיק כדי באמת להוריד את כל התמונות מהאתר). באמצעות הטרמינל (משמאל) מארק מעתיק את הסקריפט שהוא רשם עבור האתר של lowell כדי להתאים אותו לאתר של leverett (שני מעונות באוניברסיטה). על קצה המזלג, מה שהסקריפט עושה זה לפנות לאתר עם שם משתמש וסיסמא, לחלץ מתוך הדף שנטען את כל ההפניות לתמונות ששוכנות בנתיב של תמונות של נשים בשרת, ולהוריד אותן. 
אז למה לא שלם? ייתכן שעבור האתר של lowell כל התמונות באמת היו מקושרות מאותו עמוד שהוא פנה אליו אך זה פחות סביר, בנוסף לא מוסבר בסרט מאיפה הוא השיג את שם המשתמש והסיסמא, וכמובן שיש עוד כל מיני חוסרים. עם זאת, כל הכבוד ליוצרים שהשקיעו בקוד למרות שרואים אותו להרף עין. 
שחזור הקוד מקושר בתגובה הראשונה.