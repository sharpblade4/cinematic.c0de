אחת מהשיבוטים בסדרה "אורפן בלאק" (Orphan Black) מתחקה אחר מי שגרם לה עוול בילדותה, ולשם כך היא מנצלת כישורי האקינג ומשתמשת בקוד שמעולם לא אכזב - הקרנל של לינוקס. זה אותו הקוד שהשתמשו בו גם ב-"וונדה-ויז'ן" ו-"ג'וני אינגליש 3.0" (ראו פוסטים קודמים). מאותה הסיבה שנכתבה בפוסט על וונדה-וויזן גם סביר להניח שיש עוד הרבה סדרות וסרטים שעושים בקוד הזה שימוש. אז הקוד לא קשור לעלילה והשחזור שלו מקושר בתגובה הראשונה. 

הליבה (kernel) היא הרכיב המרכזי של מערכת ההפעלה, שבין השאר אחראית לניהול משאבי המערכת, התהליכים והתקשורת שלהם עם רכיבי החומרה. לינוקס (linux) היא מערכת הפעלה המופצת תחת רישיון חופשי, קוד פתוח, הכתובה בשפת C. השימוש בליבה של לינוקס מאוד נפוץ, החל מהפצות לינוקס למחשבי PC או מכשירי משובצי מחשב כמו מכוניות ומזגנים, דרך חלק נכבד ממחשבי-על ושרתי אינטרנט, והיא גם משרתת את מערכת ההפעלה אנדרואיד שמותקנת ברוב הסמארטפונים בעולם.

הקרנל של לינוקס פותח ע"י לינוס טורבאלדס, שבתור סטודנט רצה לעבוד ע"ג מחשבו האישי מבלי לרכוש מערכת הפעלה. תחילה הוא רצה לקרוא לה Freax (שילוב של free ו-UNIX) אך לבסוף בחר בLinux שזה שילוב של שמו הפרטי Linus ו-UNIX. בנוסף, טורבאלדס גם פיתח את git, שזו מערכת ניהול גרסאות-קוד המופצת ברישיון חופשי. git מאוד פופולרית בקרב מפתחי תוכנה ברחבי העולם.